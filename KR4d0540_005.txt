# -*- mode: mandoku-view; -*-
#+TITLE: 玩齋集
#+DATE: 2015-08-25 00:13:40.839338
#+PROPERTY: ID KR4d0540
#+PROPERTY: BASEEDITION WYG    
#+PROPERTY: JUAN 卷五
<pb:KR4d0540_WYG_005-1a>¶
欽定四庫全書¶
　玩齋集卷五　　　　　　元　貢師泰　撰¶
　　五言絶句¶
　　　越城馬上¶
積雨變新緑微風落殘紅醉騎&KR0833;段馬日莫越城中¶
　　　孟浩然畫像¶
白日何茫茫青春方浩浩驢背天風來吹我烏紗帽¶
　　　蘇子瞻畫像¶
<pb:KR4d0540_WYG_005-1b>¶
老龍起深夜來聴洞簫聲酒盡客亦醉滿江空月明¶
　　　無題¶
隔樓理絲竹切切動人情飲酒且莫散坐待新月生¶
　　　墨竹¶
敧枕夢江濤瀟湘生晚緑二妃邈何許千里一黄鵠¶
　　　　右風¶
雙鳯浴瑤池毛羽空翠滴僊人騎上天但見遼海碧¶
　　　　右雨¶
<pb:KR4d0540_WYG_005-2a>¶
蒼龍在海上千載蜕神窟忽然凌空飛鱗甲耀白日¶
　　　　右老¶
文苞解晴日纎粉落輕飊青鸞忽飛起窓户自瀟瀟¶
　　　　右嫩¶
　　　張伯雨丹房偶題¶
翠禽立紅桃白鶴歩青草與子半日閒方見靜中好¶
　　　寳應舟中見月¶
天風吹㡌落忽見月如弦記得開船夜閶門一鏡懸¶
<pb:KR4d0540_WYG_005-2b>¶
　　　題海棠鳴禽圖¶
孤禽立花上似為不平鳴天地無窮意何人解寫生¶
　　　龍虎山十詠¶
巨靈劈山石飛出黃金鷄至今山下人猶聴雲中啼¶
　　　　右金鷄山¶
長溪走蛇蜒怪石露贔屭孰識背上文世無神禹氏¶
　　　　右石龜渡¶
載玉出白域獻琛自南溟僊人一叱之化作青崚嶒¶
<pb:KR4d0540_WYG_005-3a>¶
　　　　右象山¶
寳劍落深潭時時見光怪鱗甲飛上天白晝風雨快¶
　　　　右龍井¶
僊子出海上凝冰作肌膚手持青霞佩身坐白玉壼¶
　　　　右藐姑山¶
天星二十八下作漢廷將功成歸帝傍精彩射石上¶
　　　　右靈臺山¶
兩龍出行雨下吸幽澗泉噴沬著草樹明珠爛清圓¶
<pb:KR4d0540_WYG_005-3b>¶
　　　　右雙瀑澗¶
大道如流泉三才本一氣誰人鑿吕梁留險在天地¶
　　　　右三石洪¶
鑄鐵在厓石仰視何嵌空明月照不到白雲出其中¶
　　　　右青石巖¶
濕翠外盤盤寒玉中浩浩不與舅氏同乃有真人號¶
　　　　右白水磜¶
　　　讀范文正集和黄山谷韻¶
<pb:KR4d0540_WYG_005-4a>¶
憂思同禹稷致事期勲華四海無二帝六合當一家¶
我田宗人田我屋宗人屋百年何所有祠前幾株木¶
英風凜遺直絶識動樞機既有韓招討當使我公歸¶
朝議方多異西師猶未班公心如鐡石要在取横山¶
　　七言絶句¶
　　　龍駒圖¶
八尺龍駒未被鞍一人牽過萬人看自從夢入將軍筆¶
青草落花主莫寒¶
<pb:KR4d0540_WYG_005-4b>¶
　　　畫松¶
蒼龍蛻骨東海上太隂黯澹垂髙空六丁驅起夜行雨¶
萬里不斷蓬萊風¶
　　　明仁殿進講五首¶
春日君王出殿遲千官簾外立多時觚稜雪轉寒無奈¶
先許儒臣到講帷¶
黄綾寫本奏經筵正是虞書第二篇聖主從容聴講罷¶
許教留在御牀邊¶
<pb:KR4d0540_WYG_005-5a>¶
殿前冠佩儼成行玉椀金瓶進早湯自愧平生飯藜藿¶
朝來得食太官羊¶
黄金為帶玉為䄡劍㦸如林衛紫髯也愛儒臣勤講讀¶
向前輕掲虎皮簾¶
奏對歸來日已西獨騎瘦馬踏春泥行從海子橋邊過¶
猶望宫城栁色齊¶
　　　送人歸廬州¶
淮水春深緑似苔故人天上恰歸來扁舟繫在門前樹¶
<pb:KR4d0540_WYG_005-5b>¶
猶記行時手自栽¶
　　　題淵明小像¶
烏帽青鞋白鹿裘山中甲子自春秋呼童檢㸃門前栁¶
莫放飛花過石頭¶
　　　送陳玉樵著書還江西¶
相如奏賦宜春館子雲待詔承明廬先生有書不蚤獻¶
白髮如此來公車¶
去年有詔行馬政一日買驢三百錢莫笑江南客徒步¶
<pb:KR4d0540_WYG_005-6a>¶
獻書曽到玉除前¶
湓城雨過枇杷熟緑水新生杜若花畫船多載采石酒¶
醉眼看山直到家¶
　　　和馬伯庸學士擬古宫詞七首¶
城上鴉啼曙色催五門三殿一時開玉皇不許群僊見¶
隱隱車聲天上來¶
緑池香水出芙蓉十二釵寒妬玉蟲只恐禁園今夜雨¶
華清明日又西風¶
<pb:KR4d0540_WYG_005-6b>¶
寶扇微開萬樂從紫衣扶輦出行宫近臣侍罷櫻桃宴¶
更遣黄門送兩籠¶
紫雲扶日上盤盤花氣薰衣露始乾行處不禁春色惱¶
回身却倚玉䦨千¶
睡思厭厭易入眉繡簾低下燕歸遲黛鬟不整雙梁軃¶
滿院楊花夢覺時¶
殿頭昨夜報春殘盡放宫人賞牡丹獨有沈香亭北畔¶
一枝偏許八姨看¶
<pb:KR4d0540_WYG_005-7a>¶
雲影微開日脚垂杏花深院落遊絲不知誰動秋千索¶
驚起黄鸝過别枝¶
　　　雙鷹圖¶
青松之下白石上&KR1143;身對立意沈沈妖狐狡兔莫漫喜¶
落日一呼烟草深¶
八月霜風吹羽毛何人為汝解金絛雙翎如劍劈雲去¶
宇宙蒼茫秋氣髙¶
雪羽初來東海頭西風萬里白鵝秋漢家不校長楊獵¶
<pb:KR4d0540_WYG_005-7b>¶
因得將軍脱錦鞲¶
　　　題出塞圖¶
君恩如海春如水一入長門見面稀青草琵琶沙上路¶
淚痕空濕嫁時衣¶
沙磧微驚數騎塵漢廷便欲議和親當時衞霍兵猶在¶
未必君王棄妾身¶
　　　題樵漁圖¶
長松如盖復如輪袒腹支頥倚樹身誰謂樵夫避辛苦¶
<pb:KR4d0540_WYG_005-8a>¶
乾坤許我一閒人¶
一株烟雨一竿風江海茫茫望眼空不是渭陽曽遇獵¶
世間誰復識漁翁¶
　　　和胡士恭灤陽納鉢即事韻¶
紫駝峰掛葡萄酒白馬鬃懸芍藥花綉帽宫人傳㫖出¶
黄門伴送内臣家¶
野濶天垂風露多白翎飛處草如波髯奴醉起傾渾脫¶
馬湩香甜奈樂何¶
<pb:KR4d0540_WYG_005-8b>¶
蕎麥花深野韭肥烏桓城下客行稀健兒掘地得黄鼠¶
日莫騎羊齊唱歸¶
新教生駒不受騎小紅車裏簇歸時鈎簾醉卧&KR0586;毺月¶
不省人間有别離¶
野館吹燈夜未央薄寒偏透越羅裳出門不記人行路¶
馬首惟占北斗光¶
　　　至正十一年秋七月巡按松州虎賁分司時山¶
　　　　谷寒甚公事絶少明日即還為賦此¶
<pb:KR4d0540_WYG_005-9a>¶
秋風摵摵衣綿薄夜雨蕭蕭燭焰低萬里江南才夢覺¶
此身元自客遼西¶
雲葉繽紛雪弄花小營近午却排衙分司御史渾無事¶
又鞚青騘踏白沙¶
　　　詠塵¶
春城花露欲生泥十二街頭漫漫飛落絮遊絲共無頼¶
半粘香汗半羅衣¶
　　　題鮮于墨跡¶
<pb:KR4d0540_WYG_005-9b>¶
墨花香潤紫毫圓寫徧湖山忽夢僊十二樓髙明月夜¶
玉笙吹鳳下秋天¶
　　　題吳宗師看雲樓¶
四面忩開縹緲間無心飛去又飛還晚來盡捲西郊雨¶
却伴長松老鶴閒¶
　　　寶應待邵少監不至舟遂先行¶
亂帆如馬出髙城百里平湖半日程自是南風送南客¶
何妨同約不同行¶
<pb:KR4d0540_WYG_005-10a>¶
　　　朝發采石莫泊儀真舟中望月¶
萬里滄波一席平猛風忽變又潮生今宵共看淮南月¶
却憶江東昨夜明¶
　　　赴京留别里中劉李二生¶
白沙渡口數行酒采石江頭萬里船别後相逢定何處¶
一車行李五門前¶
　　　發通州¶
日日思歸未有期及歸翻恨數年遲開船聴得呉歌起¶
<pb:KR4d0540_WYG_005-10b>¶
絶似閶門送别時¶
　　　贈吕梁老兵¶
二十年前福建軍髩絲垂領眼俱昏一瓢乞食黄河㟁¶
猶遣兒孫應戸門¶
　　　舟泊黄河有牧竪籠稚兔以嬉因買而釋之遂¶
　　　　作是詩¶
目晴圓轉褐衣涼分得山河大地光今日開籠放生處¶
桑隂麥穗正茫茫¶
<pb:KR4d0540_WYG_005-11a>¶
　　　送王元伯遊金陵并柬樊時中都事王徳常管¶
　　　　勾¶
山頭老屋一尺雪江上片帆千里風笑呼斗酒來濯足¶
誰識書生逆旅中¶
閉門十日九風雨熟睡不知春水生樹上啼烏忽驚覺¶
故人只在石頭城¶
　　　次成誼叔趙大本二臺都事肅章門聚散詩韻¶
銀鞍白馬錦障泥立仗時多出駕稀别有天閑真汗血¶
<pb:KR4d0540_WYG_005-11b>¶
春秋長從六龍飛¶
　　　題畫¶
樓閣叅差烟水村涼風槲葉下紛紛何人理釣秋江上¶
驚起新來白鴈群¶
　　　漁父¶
一輪明月一絲風吳水西頭楚㟁東日日城中賣魚去¶
却教鷗鷺守孤篷¶
　　　灤河曲¶
<pb:KR4d0540_WYG_005-12a>¶
椎髻使來交趾國槖駞車宿李陵臺遥聞徹夜鈴聲過¶
知進六宫瓜果迴¶
白沙岡頭齊下馬為拾閼支八寶鞭忽見草間長十八¶
衆人分插帽檐前¶
　　　水僊¶
太液池邊雪始乾曉粧初試佩珊珊簾鈎欲下東風細¶
猶夢珠宫扇影寒¶
十二瑤臺風露寒銀河澹澹月團團龍宫自與塵凡隔¶
<pb:KR4d0540_WYG_005-12b>¶
别有銖衣白玉冠¶
　　　畫蘭¶
西望沅湘不盡流紅芽緑葉自生愁王孫去後無消息¶
風雨山中日日秋¶
　　　題錢舜舉折枝海棠¶
玉環睡起嬌無力膩粉微匀酒暈生不是開元寫遺恨¶
世間那得見傾城¶
　　　題山水圖¶
<pb:KR4d0540_WYG_005-13a>¶
孤峰直出青天上亂瀑斜飛白石間老我江湖歸未得¶
何人解寫敬亭山¶
　　　重過丹陽寄錢成夫¶
髙荷矗矗荇田田數騎來迎野水邊只為一春頻往復¶
縣人識得侍郎船¶
青山西去水東流兩㟁飛花送客舟何事閶門行一月¶
不能三日到宣州¶
　　　過滸墅廣福寺留題¶
<pb:KR4d0540_WYG_005-13b>¶
幾人飲散閶門外落日蒲帆獨自開偶向龍華寺前泊¶
一株髙栁記曽來¶
　　　龍華寺贈栢庭上人¶
辛夷花落滿閒庭藥徑斜依翠栢屏白日山門無客到¶
老僧自誦法華經¶
　　　姑蘇臺¶
當時何事太情多不悟危機出苧蘿一夜月明天似水¶
吳王臺上越王歌¶
<pb:KR4d0540_WYG_005-14a>¶
　　　余過呉中得畫一幅孤峰拔起有類鴈蕩僊都¶
　　　　者因題贈宋居仁¶
鴈蕩秋深玉柱寒老夫曽此駐征鞍開圖一見青山色¶
猶似當時馬上看¶
　　　題怪木圖¶
千年老樹化青牛風雨空山不盡愁一日爭迎作神主¶
踏歌槌鼓水西頭¶
　　　秋日與陶唐佐游麻姑萬松庵¶
<pb:KR4d0540_WYG_005-14b>¶
萬疊青山一徑開寺門秋雨長莓苔莫憐此處行人少¶
還有僧從外國來¶
　　　遊里中麻姑西觀三首¶
道人鈎簾坐堂上盡日好山相對青藥苗當户渾不理¶
手持一卷黄庭經¶
樓閤參差烟樹間石橋横截水潺潺我來欲覔燒丹處¶
蒼术黄精正滿山¶
石上菖蒲水上蓮一天涼月露涓涓碧壇夜半燈如雪¶
<pb:KR4d0540_WYG_005-15a>¶
猶自朝真北斗前¶
　　　題𤣥妙觀嵇月庭所藏鍾離像¶
槲葉為衣草為履鬅鬙雙髻任風吹浮雲捲盡青天濶¶
正是神光夜出時¶
　　　題番昜劉伯方靜觀齋二首¶
夜來風雨過前村百尺深溪到底渾惟有道人心鏡淨¶
水流花落不開門¶
巷陌深深白日長春來只有燕飛忙滿階落絮無人掃¶
<pb:KR4d0540_WYG_005-15b>¶
銷盡爐中百炷香¶
　　　野浦歸舟圖¶
天柱雲門倚半峰樹林青處見丹楓扁舟獨釣秋江雪¶
猶似閒身在越中¶
　　　書扇勉錢道夫¶
桑蠶作繭麥生蛾𤓰瓠牽籐緑漸多白日軒窓浄如水¶
不妨臨帖更吟哦¶
　　　西湖竹枝詞四首¶
<pb:KR4d0540_WYG_005-16a>¶
栁州寺前湖水平阿誰湖上唱歌聲畫船買得十様錦¶
行近荷花須盡聴¶
紅裙女兒坐船頭朝朝莫莫白蘋洲近來學得新行令¶
為郎把酒一澆愁¶
芙蓉葉底雙鴛鴦飛來飛去在横塘人生多少不如意¶
水逺山長難見郎¶
葛嶺西邊師相宅潭潭府第欲連雲别買樓船過湖去¶
可曽看見岳王墳¶
<pb:KR4d0540_WYG_005-16b>¶
　　　贈錢塘琴士¶
畫船載酒西湖上一日笙歌幾萬錢獨抱孤桐向何處¶
夜深彈月上青天¶
　　　過桐江¶
雨後滄江一鏡平青山缺處掛漁罾漢家多少雲臺將¶
千古清風屬子陵¶
　　　釣臺¶
　　　　嚴陵釣臺詩古今作者甚多或髙其隱或議¶
<pb:KR4d0540_WYG_005-17a>¶
　　　　其果二者皆不為無見予故並存焉觀者應¶
　　　　為一莞也¶
江流浩蕩石㠝岏千里來尋一日間慚愧白頭奔走客¶
題詩也到富春山¶
百戰關河血未乾漢家宗社要重安當時盡著羊裘去¶
誰向雲臺畫裏看¶
青山如馬復如龍滄海東來第幾重不是狂奴輕萬乘¶
世間誰不受牢籠¶
<pb:KR4d0540_WYG_005-17b>¶
　　　江山縣道中¶
石脚插溪清見底白木縛橋斜跨水水流一似橋上人¶
橋上人行家萬里¶
　　　興化道中¶
紫蔗白頭金橘坡荔支龍眼總婆娑驟暄情思如中酒¶
喜得清隂馬上過¶
　　　題楊德章監憲賀蘭山圖¶
太隂為峰雪為瀑萬里西來一方玉使君坐對賀蘭圖¶
<pb:KR4d0540_WYG_005-18a>¶
不數江南衆山緑¶
　　　處州弋溪驛¶
四面青山風雨多石稜轉處掛漁蓑推篷不記來時路¶
只見雙雙白鳥過¶
流水一灣山四圍青林黄葉雨霏霏竹鷄啼罷人行少¶
忽有釣船溪上歸¶
　　　袁莊贈化東庵王道人¶
夢覺流鶯花外聲一簾疎雨稱幽情披衣步向山門立¶
<pb:KR4d0540_WYG_005-18b>¶
青草萋萋笋亂生¶
曲岸西頭屋數椽緑隂深處好移船姓名正恐人知道¶
忽有野僧來近前¶
　　　吳淞江上謾興¶
亂蟲撲面蝙蝠飛木槲飄蕭半掩扉老僧看潮囘寺晚¶
林下惟逢一犬歸¶
白月滿天江水平銀河垂地寂無聲披衣獨坐過夜半¶
撥刺跳魚時一鳴¶
<pb:KR4d0540_WYG_005-19a>¶
門外梧桐髙百尺月華依約弄清隂夜深移在窓紗上¶
不隔思家一寸心¶
露冷草根鳴蟋蟀雨晴花影轉蠨蛸一家四散知何在¶
獨對林間喜鵲巢¶
　　　書扇餞徐大章往黄灣¶
海村四月橘花香日莫牽船出下塘别後莫教音問少¶
蒼頭時遣送文章¶
　　　書扇餞潘濟民往黄岡¶
<pb:KR4d0540_WYG_005-19b>¶
黄岡只在海東頭野水連天蕩白鷗昨日相逢今日别¶
藕花深處謾停舟¶
　　　題朱肅畫¶
芙蓉零落渚宫秋翠盖紅衣漫不收猶有雪鴣來上立¶
夕陽無限逺人愁¶
　　　書扇餞潘徳全徃彭坡¶
潘家兄弟多相識白面書生氣更豪一見便還東海去¶
健帆如馬入雲髙¶
<pb:KR4d0540_WYG_005-20a>¶
　　　題劉生庸道五莊草堂圖¶
南北兩峰相對青萬竿修竹一茅亭何時共坐西湖雨¶
白髮籌燈講六經¶
　　　題朱生質夫所藏梅花圖¶
水晶簾幙珊瑚鈎萬玉花間一鏡秋睡起瀟湘寒凜烈¶
却疑飛雪在羅浮¶
夜深瑤女出寒江分得南枝雨一窓可是貞姿共清絶¶
神僊肌骨更無雙¶
<pb:KR4d0540_WYG_005-20b>¶
　　五言排律¶
　　　上京大宴和樊時中侍御¶
一元開大統四海㑹時髦畿甸包幽薊天門啓應皋群¶
黎皆屬望百辟盡勤勞蕃國來琛獻邊陲絶繹騷劍韜¶
龍尾匣弓屬虎皮櫜列聖尊皇極元臣異節旄宗盟存¶
帶礪世胄出英豪歲駕嚴先蹕居人望左纛平沙班詐¶
馬别殿燕椶毛鳯簇珍珠帽龍盤錦繡袍扇分雲母薄¶
屏晃水晶髙馬湩浮犀椀駝峰落寶刀暖茵攅芍藥涼¶
<pb:KR4d0540_WYG_005-21a>¶
甕酌葡萄舞轉星河影歌騰陸海濤齊聲纔起和頓足¶
復分曹急管催瑶席繁絃壓紫槽明良真曠遇熙洽喜¶
重遭化類工成冶聲同士赴鼛隆㤙雖款洽醉舞敢呼¶
號拜命榮三錫論功恥二桃重華躋舜禹盛業繼夔皋¶
燕饗存寅畏游畋戒逸遨乾坤春拍拍宇宙樂陶陶争¶
獻公車頌光榮勝衮褒¶
　　　輓馬伯庸中丞¶
世祖投戈日先公出守初邦人懐禮樂家學贍詩書一¶
<pb:KR4d0540_WYG_005-21b>¶
舉登金榜頻年步玉除星移供奉燭風動使臣車忠諫¶
陳無逸雄文賦子虚群公推雅量多士服清譽太史仍¶
兼制春官總傅儲槐雲衣纚纚華日佩舒舒長樂方調¶
膳中臺旋賜輿尊嚴深翠栢清潤照紅蕖德業真無比¶
恩光孰可如休官唐殿李知止漢廷疏野曠秋呼鴈江¶
清晚釣魚石田霜後稻沙圃雨中蔬正爾安民望胡為¶
夢帝居大星離次舎白璧翳邱墟惟有新詩在千年起¶
歎歔¶
<pb:KR4d0540_WYG_005-22a>¶
　　　剪燈聨句¶
　　　　元夕同吳子彦劉子清侯敬文㑹飲水陽陳¶
　　　　善甫家用剪燈聨句云¶
夜暖拈香繭春寒落剪刀勞心連鬱結(貢/)綺思出長繰¶
㸃綴輕蟬翼(吳/)裝粘細鳯毛風花凝瑣碎(貢/)雲葉護周¶
遭影爍金垂燼(侯/)光融玉作膏舞裀圍落絮(劉/)歌扇逐¶
飛桃帶轉銀幡小(貢/)輪迴寶盖髙蜘蛛圍露網(吳/)顧兔¶
墮秋毫鶯擲翻紅雪(侯/)魚跳起碧濤春陽嘘蛺蝶(劉/)秋¶
<pb:KR4d0540_WYG_005-22b>¶
冷蜕虭蟧翠薄荷分鈿絲柔栁散條青童來降節玉女¶
翳纎翿碎訝珠胎迸尖愁燕尾翺㣲茫縈錯落斜隙漏¶
葡萄飴釡空燒蠟棚山謾結鰲浮塵籠漠漠流水眩滔¶
滔纂綺難為宻裁綃祗自勞嬋娟妬清夜蝶蝀落晴皋¶
製異宫人綬縈懷學士綯未曽分寶炬先許照襴袍劇¶
賞尊頻倒窮搜筆屢操盍簮嘶騕䮍奮袖舞豪曹酒足¶
華筵散詩慚白戰鏖時平無夜禁繁弱且歸&KR0802;¶
　玩齋集卷五¶
